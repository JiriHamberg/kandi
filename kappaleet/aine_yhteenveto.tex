\section{Yhteenveto}

Lambdalausekkeet muodostavat funktionaalisen ohjelmoinnin teoreettisen perustan. Lambdalausekkeilla voidaan varsin luonnollisesti esittää funktionaaliselle ohjelmoinnille tyypillisiä käsitteitä, kuten Curryn muunnos ja korkeamman kertaluvun funktiot. Lambdalausekkeiden laskenta on tilatonta ja sivuvaikutuksetonta. 

\par

Lambdalausekkeet voidaan esittää matemaattisen logiikan formaalina systeeminä. Lausekkeille voidaan määritellä ekvivalenssirelaatiot sekä reduktiosäännöt käyttäen apuna vapaiden muuttujien ja substituutiosääntöjen käsitteitä. Reduktiosäännöt ja ekvivalenssirelaatiot voidaan ymmärtää lausekkeiden abstrakteina laskusääntöinä.

\par

Lambdalausekkeilla, joiden laskenta päättyy, on olemassa yksikäsitteinen normaalimuoto, joka voidaan samastaa lambdalausekkeen arvon kanssa. Algoritmi nimeltään normaalijärjestysevaluointi muuntaa lambdalausekkeen sen normaalimuotoon, jos lausekkeella on normaalimuoto. 

\par

Kokonaislukuja voidaan mallintaa lambdalausekkeiden avulla käyttäen Churchin numeraaleja. Churchin numeraaleille voidaan muodostaa esimerkiksi yhteen- ja kertolaskufunktiot käyttäen lambdalausekkeita. Lisäksi lambdalausekkeiden avulla voidaan simuloida perinteisiä kontrollinohjausrakenteita, kuten ehdollista evaluointia sekä rekursiota.

\par 

Kiinnostavia lambdakalkyylia syventäviä aiheita ovat lambdalausekkeiden sovellukset funktionaalisten kielten toteutuksissa, kuten esimerkiksi LISP-kielessä sekä tyypitetyt lambdakalkyylit, joilla on olennainen rooli esimerkiksi formaalissa tyyppiteoriassa.